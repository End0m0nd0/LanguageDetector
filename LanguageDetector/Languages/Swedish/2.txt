The Atlantic publicerar läckta krigsplanerna
Uppdaterad idag 19:04Publicerad idag 13:59
USA:s försvarsminister Pete Hegseth har nekat till att han delat krigsplaner i den Signalchatt som en medarbetare på The Atlantic tagit del av. Nu har tidningen publicerat vad han skrev.

Efter tidningens avslöjande på måndagen har Trumpadministrationen försökt att tona ner allvaret i situationen samt gått till personangrepp mot journalisten Jeffrey Goldberg.

I sin artikel skrev Goldberg att han medvetet valt att inte i detalj återge försvarsminister Pete Hegseths meddelanden där han informerade sina högt uppsatta kollegor om luftangreppen mot Jemen och huthirebellerna.

Chattläckan i USA
Delad bild. Till vänster: man i kostym. Till höger: telefon med textmeddelanden om Europa och oljefaciliteter.
Så påverkas Trumps administration av chattläckan: ”Ligger illa till”
Dag Blanck
Experten: Krigschatten bekräftar USA:s syn på Europa
Ministern har även nekat till att han gjorde detta.

”Ingen har sms:at krigsplaner och det är allt jag har att säga om det”, sa Hegseth på måndagen.

Delade information om angreppet
Men en ny publicering ser ut att visa att det var vad han gjorde. Via två textmeddelanden ska han bland annat ha angett tiden för kommande luftangrepp och även berättat att deras tänkta måltavla befann sig på platsen:

”1345: ‘Trigger Based’ F-18 1st Strike Window Starts (Target Terrorist is @ his Known Location so SHOULD BE ON TIME – also, Strike Drones Launch (MQ-9s)”

Detta alltså samtidigt som Jeffrey Goldberg, en utomstående, befann sig i chatten. Om informationen nått någon som var fientligt inställt mot USA kunde huthirebellerna ha getts chansen att förbereda sig på anfallet, skriver Goldberg.