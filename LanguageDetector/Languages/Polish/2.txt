Obecnie na froncie w Ukrainie, po stronie rosyjskiej, dominuje artyleria dostarczona z Korei Północnej. Eksperci mówią jasno, że gdyby nie wsparcie Kim Dzong Una dla Władimira Putina, to rosyjska armia miałaby poważne problemy z dalszym prowadzeniem wojny. W ostatnich pięciu miesiącach, Korea Północna wysłała do Rosji co najmniej cztery ogromne transporty najnowszej artylerii w postaci systemów M1989 "Koksan".

Rozmieszczenie setek sztuk tego typu sprzętu pozwala Rosjanom pacyfikować znacznie skutecznej niż dotychczas oddziały żołnierzy, składy amunicji i paliw czy cenny sprzęt wojskowy dostarczony z krajów NATO. Tymczasem, najnowszy transport tej broni był właśnie widziany w północnej części Krymu. Ukraińskie grupy dywersyjne poinformowały o przemieszczeniu ok. ośmiu armatohaubic. Eksperci podają, że Rosjanie mogą w ten sposób przygotowywać się do nowej ofensywy, która ma na celu zdobycie Chersonia.


Rozwiń
Ogromny transport sprzętu wojskowego w Rosji
Od dwóch tygodni, armia Kremla intensywnie szturmuje prawy brzeg Dniepru w okolicach Chersonia, w ten sposób torując sobie drogę do miasta. Siły Zbrojne Ukrainy musiały wysadzić most na rzece Konka za pomocą francuskich pocisków AASM Hammer, by chronić swoje pozycje na tym terenie. Dostarczenie północnokoreańskich armatohaubic jest sygnałem, że Rosjanie niebawem zwiększą częstotliwość ostrzału okolic Chersonia. To bardzo zła wiadomość dla Ukraińców.

Nie można zapomnieć, iż ta broń oferuje spory zasięg ostrzału, dochodzący do 50 kilometrów. W przypadku obrony strategicznego Chersonia i okolicznych miejscowości, taki zasięg może w krótkim czasie mocno osłabić armię naszego wschodniego sąsiada. Władimir Putin nie spoczął na laurach i właśnie teraz postanawia wykorzystać czas rozmów pokojowych i zawirowań z tym związanych do zdobycia jak największych połaci ukraińskiej ziemi. Kilka dni temu, pojawiły się informacje nawet o chęci zajęcia Odessy.