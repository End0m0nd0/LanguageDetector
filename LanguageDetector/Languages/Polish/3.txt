Związkowcy walczą o podwyżki, powołując się przy tym na coraz lepsze wyniki portu.

/Shutterstock
/Shutterstock
Trwa akcja protestacyjna pracowników poznańskiego lotniska Ławica. Domagają się oni podwyżek. 

Chcą dodatkowych 1500 złotych wypłaty. Związkowcy walczą o podwyżki, powołując się na coraz lepsze wyniki lotniska.

Jesteśmy tak naprawdę w super wzrostach, jeżeli chodzi o kwestie i obsługi pasażerów, i zysków. Wszystkie te sprawy, które gdzieś tam wcześniej były wyartykułowane - i pandemia, i nasze odszkodowania, i kiedyś tam wulkan - to wszystko miało wpływ na to, że rzeczywiście cały czas było nam wpajane, że "zrozumcie, zrozumcie, jak będzie lepiej, to się podzielimy". No i jest lepiej. I nagle nikt się nie chce dzielić - mówił reporterowi RMF FM Krzysztof Cierzniak ze związku zawodowego pracowników. 

Błażej Patryn, rzecznik prasowy lotniska twierdzi, że kierownictwo jest skłonne podzielić się dobrym wynikiem finansowym z pracownikami. 

Zarząd rozumie postulaty pracowników, jest skłonny do tego, aby dobrym wynikiem finansowym w pewien sposób się podzielić z pracownikami, doceniając ich pracę. Oczekiwania związkowców są jednak wygórowane, nieadekwatne do bieżącej sytuacji w porcie lotniczym - powiedział. 
Dalsza część artykułu pod materiałem video:


Akcja protestacyjna ogranicza się do wywieszenia banerów. Nie ma planów wstrzymania obsługi na lotnisku.